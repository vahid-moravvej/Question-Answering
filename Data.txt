1.	کرونا ویروس چیست؟خانواده بزرگی از ویروس‌ها و زیر مجموعهٔ کروناویریده هستند که از ویروس سرماخوردگی معمولی تا عامل بیماری‌های شدیدتری همچون سارس، مرس و کووید ۱۹ را شامل می‌شود.
2.	از چه سالی کرونا کشف شد؟کروناویروس‌ها در دههٔ ۱۹۶۰ کشف شدند[۳] و مطالعه بر روی آن‌ها به‌طور مداوم تا اواسط دهه ۱۹۸۰ ادامه داشت
3.	آیا کرونا فقط مخصوص انسان هاست؟این ویروس به‌طور طبیعی در پستانداران و پرندگان شیوع پیدا می‌کند، با این حال تاکنون هفت کروناویروس منتقل شده به انسان، کشف شده‌است
4.	نام کرونا به چه معناست؟واژه «کروناویروس» از کلمه زبان لاتین "corōna" یا کلمه یونانی "κορώνη" به معنی تاج یا هاله گرفته شده‌است. این واژه به مشخصهٔ ظاهری ویریون‌ها (شکل عفونی ویروس) که در زیر میکروسکوپ الکترونی دیده می‌شود، اشاره دارد که حاشیه‌ای از سطح بزرگ و پیازدار داشته و یادآور تصویری از یک تاج سلطنتی، یا تاج خورشیدی است. از این رو کروناویروس را «ویروس تاج‌دار» نیز می‌نامند
5ش	ساختار ویروس کرونا چگونه است؟ کروناویروس‌ها زیر مجموعهٔ کروناویریده هستند. ساختار آنها نیز دارای یک ژنوم آران‌ای معمولی است  افرادی که هم‌زمان دارای بیماری دیگری باشند و کودکان مبتلا به بیماری‌های قلبی، بیشتر در معرض خطر ابتلا به کروناویروس‌ها هستند. معمولاً شدت سرماخوردگی که کروناویروس عامل آن باشد بیشتر است کرونا ویروس‌ها که پس از راینو ویروس‌ها بزرگترین عامل ابتلا به سرماخوردگی هستند، بیشتر در زمستان و بهار باعث سرماخوردگی می‌شوند. اگرچه کرونا ویروس‌ها بیشتر در حیوانات دیده می‌شوند، اما هفت نوع از آن‌ها دستگاه تنفسی بدن انسان را تحت تأثیر قرار می‌دهد. تشخیص اینکه علت بیماری کرونا ویروس باشد یا خیر کمی مشکل است، چرا که برخلاف راینو ویروس‌ها به سختی در آزمایشگاه رشد و نمو می‌کنند. ساختار این ویروس از دو لایه تشکیل شده‌است؛ هسته این ویروس را مواد ژنتیکی و لایه بیرونی آن را تاج‌های پروتئینی تشکیل داده‌اند. پس از ورود به سلول میزبان، ذره ویروس بدون پوشش بوده و ژنوم آن وارد سیتوپلاسم سلول می‌شود. خانواده ویروس کرونا همیشه از گونه حیوانی به گونه دیگری منتقل شده‌است. این ویروس برای انتقال آسان‌تر ممکن است تکامل پیدا کند و موجب بیماری سخت‌تری شود
6.	آیا کرونا انواع مختلفی دارد؟روناویروس‌ها (Coronaviruses) خانواده بزرگی از ویروس‌ها هستند که در چهار سرده (آلفاکروناویروس، بتاکروناویروس، دلتاکروناویروس، گاماکروناویروس)، ۲۲ زیرسرده و ۴۰ گونه جای می‌گیرند.
7.	منشا ویروس کرونا چیست؟منشأ ویروس‌های کرونا که در گذشته همه‌گیر شده بود، در حیوانات بود. ویروس سارس اول در خفاش شروع شد و بعد به گربه‌های ولگرد منتقل شد و بعد هم به انسان رسید. از سال ۲۰۱۴ تا کنون که ویروس مرس در خاورمیانه موجب مرگ ۸۵۸ نفر از ۲۴۹۴ بیمار مبتلا شد، از شتر به انسان رسیده بود. آخرین نوع آن، طبق تحقیقات پژوهشگران، پانگولین است. البته ممکن است جانوران دیگری هم در شیوع نقشی داشته باشند.
8.	علایم ویروس کرونا چیست؟با توجه به نوع کروناویروس، علائم می‌تواند از نشانه‌های سرماخوردگی عادی تا تب، سرفه، تنگی نفس و مشکلات حاد تنفسی باشد. همچنین بیمار ممکن است سرفه‌های چند روزه ظاهراً بدون دلیل نیز داشته باشد. کروناویروس مرس، برخلاف سارس، نه تنها دستگاه تنفس بلکه ارگان‌های حیاتی دیگر بدن مثل کلیه و کبد را نیز درگیر می‌کند. در موارد حاد مشکلات گوارشی نظیر اسهال، نارسایی حاد تنفسی، اختلالات انعقادی خون و نارسایی کلیه نیز گزارش شده‌است که این مورد می‌تواند بیمار را به همودیالیز نیازمند کند. برخی از افراد هیچ علامتی ندارند، یا فقط علائم خفیف دارند. اما در افراد دیگر، COVID-۱۹ می‌تواند منجر به مشکلات جدی مانند ذات الریه، عدم دریافت اکسیژن کافی و حتی مرگ شود. این نشانه‌ها بیشتر در افرادی که مشکلات زمینه ای دیگری دارند، دیده می‌شود
9.	نحوه انتقال بیماری کرونا به چه صورت است؟بسته به نوع کروناویروس، روش‌های انتقال آن متفاوت است. در برخی از موارد روش‌های انتقال بیماری از انسان به انسان شبیه بیماری آنفلوانزا از طریق سرفه و عطسه است. با این حال احتمال انتقال بیماری در فضای باز بسیار محدود بوده و موارد انتقال انسان به انسان در مواردی رخ داده‌است که افراد به مدت طولانی در فضای بسته در کنار فرد بیمار بوده‌اند مانند افرادی که در بیمارستان‌ها با بیماران در ارتباط هستند. هنوز مشخص نیست که این بیماری نخستین بار از طریق جانوران به انسان منتقل شده‌است یا از طریق سطوح آلوده به ویروس.
10.	آیا بیماری کرونا واکسن دارد؟اگرچه تلاش‌های بسیاری برای تولید واکسن این ویروس انجام شده‌است، اما هنوز واکسن یا داروی مخصوصِ ضدِ ویروسی برای ریشه‌کن کردن؛ درمان قطعی، جلوگیری یا مقابله با عفونت‌های ناشی از کروناویروس به‌طور عام وجود ندارد
11.	در نتیجه آزمایش من، «ویروس کرونا» قید شده است. جای نگرانی دارد؟ لزوماً خیر. اکثر موارد تشخیص ویروس کرونا مانند این است که به شما بگویند آنفلوانزا یا سرماخوردگی عادی دارید. به خاطر داشته باشید که اصطلاح «ویروس کرونا» کل یک خانواده ویروس‌ را دربرمی‌گیرد. مثبت بودن نتیجه آزمایش ویروس کرونا دلیلی برای نگرانی نیست. ممکن است کمی گیج‌کننده باشد، پس لطفاً در صورت مشاهده قید شدن این واژه، با پزشک یا تیم مراقبتی خود مشورت کنید.
12.	افراد چگونه می‌توانند از سرایت این بیماری پیشگیری کنند؟ مراکز کنترل بیماری و پیشگیری از بیماری» (CDC) روش‌های بهداشتی صحیح زبر را توصیه می‌کنند: ازجمله شستشوی مکرر دست، مصرف مایعات، سرفه کردن در قسمت داخلی آرنج یا دستمال کاغذی و ماندن در خانه در صورت احساس بیماری. به‌علاوه، توصیه می‌کنیم که حتی وقتی بیمار نیستید در خانه بمانید، مگر اینکه واقعاً لازم باشد بیرون بروید، و حفظ فاصله در جوامع را رعایت کنید (حداقل شش فوت از دیگران فاصله بگیرید)
13.	آیا کووید-19 قابل درمان است؟ هیچ واکسنی وجود ندارد و از آنجایی که ویروس است، آنتی‌بیوتیک‌ها هم روی آن تأثیری ندارند. ارائه‌دهندگان مراقبت بهداشتی بدون اینکه درمان خاصی وجود داشته باشد، عموماً اقدام به معالجه علائم و ایجاد احساس راحتی بیشتر در بیمار می‌کنن
14.	آیا CHLA بیماران و ملاقات‌کنندگان را غربال می‌کند؟ کارکنان کادر پزشکی ما، در همه تعاملاتشان با بیماران، از کلیه دستورالعمل‌های جدید «اداره بهداشت عمومی شهرستان لس‌آنجلس» پیروی می‌کنند تا مانع از سرایت این ویروس جدید شوند. تمام کارمندان و ملاقات‌کنندگان بیمارستان‌ها به‌صورت شفاهی درخصوص علائم این بیماری غربال می‌شوند. هر شخصی که در غربالگری شفاهی رد شود، آزمایش تشخیص ویروس روی او انجام می‌شود. به‌علاوه، آزمایش تشخیص ویروس روی تمامی بیماران CHLA پس از پذیرش در بیمارستان انجام می‌شود. این مورد شامل آزمایش بیماران با رویه‌های آتی است.
15.	در صورت داشتن چه علائمی باید به پزشک مراجعه کرد؟ اگر شما یا فرزندتان تب، سرفه یا مشکلی در تنفس دارید، باید فوراً به پزشک مراجعه کنید. اگر مشکوک به کووید-19 هستید، پیش از ویزیت با پزشک یا بخش اورژانس تماس بگیرید تا این مرکز اطمینان حاصل کند که شما در صورت ابتلا به این ویروس، شخص دیگری را در معرض خطر ویروس قرار نمی‌دهید
16.	زمان احتمالی ساخت واکسن کرونا چه زمانیست؟ شرکت داروسازی دولتی سینوفارم در چین اعلام کرد واکسن ویروس کرونای توسعه یافته در این کشور احتمالاً تا پایان ۲۰۲۰ میلادی آماده خواهد بود.
17.	علایم کرونا که کمتر شایع شده اند چیست؟کوفتگی و درد.گلودرد.اسهال . ورم . سردرد .از دست دادن بویایی یا چشایی . جوش زدن پوست یا رنگ¬ پریدگی انگشتان دست و پا
18.	علایم جدی کرونا چیست؟ به سختی نفس کشیدن یا کم ¬آوردن نفس . درد یا فشار روی قفسه¬ ی سینه . از دست دادن توانایی حرکت یا تکلم
19.	آ یا ویروسی که عامل ابتلا به کووید-19 است از طریق هوا منتقل می شود؟ تا امروز مطالعات نشان‌داده‌اند که روش اصلی انتقال ویروس عامل کووید-19، از طریق تماس با قطرک‌های تنفسی است و نه از طریق هوا.
20 	آیا کووید-19 از فرد فاقد علائم بیماری، به دیگران منتقل می شود؟ راه اصلی اانتشار این بیماری، از طریق قطرک‌های تنفسی است که با سرفه‌های فرد مبتلا در محیط پخش می‌شود.احتمال ابتلا به کووید-19 از طریق تماس با فردی که هیچ علائمی ندارد، بسیار کم است.البته، بسیاری از مبتلایان به کووید-19، به ویژه در مراحل ابتدایی بیماری، علائم خفیف دارند.بنابراین است ممکن است شما بیماری را از فردی بگیرید که به عنوان مثال فقط سرفه‌های خفیفی دارد و احساس بیماری نمی‌کند.سازمان جهانی بهداشت   پیوسته در حال ارزیابی تحقیقات جاری درباره دوره انتقال بیماری کووید-19 است و به اعلام جدیدترین یافته‌ها ادامه خواهد داد.
21.	آیا ممکن است از طریق مدفوع فرد بیمار، به کووید-19 مبتلا بشویم؟ به نظر می‌رسد که احتمال انتقال کووید-19 از طریق مدفوع افراد مبتلا، کم است.اگرچه تحقیقات اولیه نشان می‌دهدکه در برخی موارد ویروس ممکن است در مدفوع وجود داشته باشد ولی با این‌حال انتشار ویروس از طریق مدفوع ویژگی اصلی شیوع این بیماری نیست.سازمان جهانی بهداشت   پیوسته در حال ارزیابی تحقیقات جاری درباره راه‌های انتقال بیماری کووید-19 است و به اعلام جدیدترین یافته‌ها ادامه خواهد داد.به هرحال، وجود خطر انتقال از طریق مدفوع، دلیل مضاعفی است تا دست‌ها را مرتباً بعد از استفاده از توالت و قبل از غذا خوردن بشوییم.
22.	چقدر احتمال دارد به کووید-19 مبتلا شوم؟ احتمال ابتلا به محل زندگی‌تان بستگی دارد. به‌خصوص اینکه آیا در منطقه شما طغیان کووید-19 گزارش شده است یا خیر
23.	آیا کووید-19 نگران‌کننده است؟ بیماری کووید-19، به‌خصوص در کودکان و جوانان معمولاً به شکل خفیف است.با این وجود، این بیماری می‌تواند مشکلات جدی‌تری را ایجاد کند: از هر 5 نفر مبتلا، یک نفر نیاز به مراقبت‌های بیمارستانی دارد.پس کاملا طبیعی است که افراد نگران تأثیر طغیان این بیماری بر خود یا عزیزانشان باشند.
24 	چه کسانی احتمال دارد به نوع شدید بیماری کووید-19 مبتلا شوند؟ این بیماری در سالمندان و افرادی با بیماری‌های زمینه‌ای (مثل فشار خون بالا، بیماری‌های قلبی، سرطان و دیابت) بیشتر از سایر افراد، به شکل شدید بیماری بروز پیدا می‌کند.این درحالی است که همچنان درمورد اینکه کووید-19 چگونه انسان را مبتلا میکند در حال آموختن هستیم.
25.	آیا مصرف آنتی‌بیوتیک در جلوگیری از ابتلا به کووید-19 یا درمان آن مؤثر است؟ خیر. آنتی‌بیوتیک‌ها هیچ تأثیری در جلوگیری از ابتلا به بیماری‌های ویروسی ندارند و  فقط در درمان عفونت‌های باکتریایی مؤثر هستند.بیماری کووید-19 نیز عامل ویروسی دارد، بنابراین آنتی‌بیوتیک بر آن بی‌تأثیر است.آنتی‌بیوتیک‌ها نباید برای پیشگیری یا درمان بیماری کووید-19 استفاده شوند.آنتی بیوتیک‌ها فقط باید با تجویز پزشک برای درمان عفونت‌های باکتریایی استفاده شوند.
26.	برای پیشگیری و درمان کووید-19 دارو یا درمان خاصی وجود دارد؟ با اینکه بعضی از روش‌های درمانی خانگی، سنتی و جدید، ممکن است علائم بیماری کووید-19را کاهش یا تسکین دهند؛ اما باید بدانیم تا امروز هیچ دارویی برای پیشگیری و درمان این بیماری ساخته نشده ‌است.سازمان جهانی بهداشت   به هیچ وجه پیشگیری یا درمان کووید-19 با مصرف خودسرانه دارو به خصوص آنتی بیوتیک را توصیه نمی‌کند
27.	آیا کووید-19 همان بیماری سارس است؟ خیر. ویروس عامل کووید-19 و ویروس عامل طغیان سندروم تنفسی حاد (سارس) در سال 2003، از نظر ساختار ژنتیکی بهم مرتبط هستند، اما بیماری‌هایی که ایجاد می‌کنند کاملاً متفاوت است.سارس کشنده‌تر از کووید-19 است اما شیوع کمتری دارد. از سال 2003 به بعد، در هیچ‌جای جهان، طغیان سارس مشاهده نشده است.
28.	آیا باید برای حفاظت از خودم ماسک بزنم؟ فقط در صورتی ماسک بزنید که یا علائم بیماری کووید-19 را دارید (مخصوصاً سرفه) و یا از فردی که ممکن است این بیماری را داشته باشد مراقبت می‌کنید.حتما بعد از اینکه ماسک را یکبار استفاده کردید، آن را دور بیندازید.اگر بیمار نیستید و از فرد مبتلا به این بیماری مراقبت نمی‌کنید، با زدن ماسک، فقط آن را هدر می‌دهید.کمبود ماسک مشکلی جهانی است. از این‌رو سازمان جهانی بهداشت   به مردم تأکید می‌کند تا هوشمندانه از ماسک‌ها استفاده کنند.جهانی بهداشت   توصیه می‌کند که به طور منطقی ]فقط با دلایل فوق[ از ماسک‌های پزشکی استفاده کنید، تا این کالای کمیاب را هدر ندهید و همچنین از استفاده اشتباه جلوگیری کنید (توصیه‌های استفاده از ماسک را مطالعه کنید).موثرترین راه‌ها برای محافظت از خود و دیگران در برابر کووید-19 عبارتند از: شستشوی مرتب دست‌ها، استفاده از دستمال کاغذی یا آرنج خم شده برای پوشاندن صورت در هنگام سرفه و رعایت فاصله‌ حداقل 1 متری (3 فوت) از افرادی که سرفه یا عطسه می‌کنند
29.	این ویروس تا چه مدت روی سطوح زنده می‌ماند؟ هنوز به‌طور قطعی مشخص نیست که ویروس عامل بیماری کووید-19 تا چه مدت روی سطوح زنده می‌ماند، اما عملکرد این ویروس شباهت بسیاری به انواع دیگر ویروس‌های کرونا دارد.مطالعات نشان‌می‌دهند که ویروس‌های کرونا (از جمله اطلاعات اولیه در مورد ویروس عامل کووید-19) ممکن است از چندین ساعت تا چندین روز روی سطوح زنده بمانند.مدت زمان بقای ویروس در شرایط متفاوت، متغیر خواهدبود (مثلاً جنس سطح مورد نظر، دما و رطوبت محیط).اگر فکر می‌کنید سطحی به ویروس آلوده است، به راحتی می‌توانید با موادضدعفونی‌کننده تمیزش کنید تا از خود و دیگران در برابر ابتلا به این بیماری محافظت کنید.دست‌هایتان را با آب و صابون بشویید یا با محلول‌های ضدعفونی‌کننده حاوی الکل تمیز کنید.به چشم‌ها، دهان و بینی خود دست نزنید.
30.	آیا خردسالان کودکان و نوجوانان میتوانند ناقل باشند؟  ابتلا به بیماری کووید ۱۹ در کودکان خفیف‌تر است،کودکان ناقلین قوی برای انتقال ویروس کرونا به دیگران هستند در حالی که ممکن است علائم نداشته باشند.
31.	چرا کووید 19 در سالمندان شدیدتر است؟  اصولا با افزایش سن نیاز افراد به برخی مواد مغذی مثل کلسیم، ویتامین D و B۶ بیشتر می شود و از طرفی دریافت ها هم کم می شود. پس احتمال کمبودها افزایش می یابد و این موضوع روی سیستم ایمنی تاثیر می گذارد. بعلاوه تغییرات دیگری هم اتفاقی می افتد که باعث می شود شدت بیماری بیشتر شود. یکی از آنها تغییراتی است که در توده چربی و عضلانی بوجود می آید. اصولا توده عضلانی بدن می تواند برای بدن بسیار مفید باشد اما با افزایش سن و از ۳۰ سالگی به بعد هر ۱۰ سال ۲ تا ۳ درصد از حجم عضلات کم می شود. اگر ۱۵ درصد از توده عضلانی مان را از دست بدهیم به آن سارکوپنی یا تحلیل توده عضلانی گفته می شود و بسیار ما را آسیب پذیر تر می کند
32.	چرا باید دست های خود را بشوییم؟ شستن دست‌ها با آب و صابون یا محلول ضدعفونی کننده حاوی الکل، ویروس‌هایی را که ممکن است به دست‌های شما منتقل شده باشند، از بین می‌برد.
33ر	چرا باید فاصله خود را با دیگران رعایت کنیم؟ هنگام سرفه و عطسه قطرات ریزی از بینی و دهان افراد به بیرون پرتاب می‌شود. اگر شما به آن‌ها خیلی نزدیک باشید و فرد دیگر مبتلا به ویروس باشد، این ذرات ریز که حاوی ویروس COVID-19 هستند از طریق تنفس به بدن‌تان وارد می‌شوند.
34.	چرا باید از تماس دست ها با چشم ها و دهان و بینی خودداری کنیم؟ دست‌ها با سطوح مختلفی در تماس هستند و ممکن است ویروس را جذب کنند. زمانی که دست‌ها به ویروس آلوده شدند، به راحتی می‌توانند ویروس را به چشم‌ها، بینی و دهان انتقال دهند و از این طریق ویروس وارد بدن شما شده و شما را بیمار کند.
35.	بهداشت تنفسی چیست؟  بهداشت تنفسی به معنی پوشاندن دهان و بینی با داخل آرنج یا دستمال کاغذی هنگام عطسه و سرفه و دور انداختن دستمال به سرعت است.
36.	چرا باید بهداشت تنفسی را رعایت کنیم؟  قطرات ریزی که با عطسه و صرفه از دهان و بینی ما خارج می‌شوند، ویروس را گسترش می‌دهند. با رعایت نکات بهداشتی تنفسی، می‌توانید از اطرافیان خود در برابر ویروس‌هایی مانند سرماخوردگی، آنفولانزا و کرونای جدید COVID-19 محافظت کنید
37.	آیا استفاده از دستکش برای جلوگیری از ابتلا مفید است؟ به صورت کلی هیچ توصیه‌ای به استفاده از دستکش نیست. اما با توجه به اینکه شما مکررا در حال تحویل اجناس و تماس با پول و کارت‌های اعتباری هستید، بهتر هست که بعد از هر تماس، دست خود را یا با آب و صابون و یا با محلول‌های ضدعفونی‌کننده تمیز نمایید.
38.	مکان های پر خطر کجا هستند؟ دورهمی های فامیلی کافه و رستوران ساحل باشگاه های ورزشی خانه سالمندان
39.	آیا جلوگیری از تکثیر ویروس کرونا با درمان نیتریک اکسید موثر است؟ نیتریک اکسید یک مولکول ضدمیکروبی و ضدالتهابی است که نقش مهمی در عملکرد عروق ریوی در زمینه عفونت‌های ویروسی و سایر بیماری های تنفسی دارد.
40.	اطلاعات موثق و به روز شده در خصوص وقایعی که پیرامون ویروس کروناست را از کجا می‌توان کسب نمود؟ وزارت بهداشت فدرال بطور پیوسته در پایگاه اینترنتی خود اطلاعات مربوط به ویروس کرونا را به روز می‌نماید. مرکز روشن‌گری سلامت فدرال هم در پایگاه اینترنتی خود به آدرس infektionsschutz.de پاسخ سوالاتی که بیشتر درخصوص نوع جدید ویروس کرونا مطرح می‌شوند را قرار داده است.انستیتو ربرت کخ بعنوان انستیتو ذیصلاح فدرال در برخورد با بیماری‌های مسری یک ستاد ویژه تشکیل داده است. در پایگاه اینترنتی این انستیتو مجموعه‌ا‌ی مبسوط از اطلاعات درخصوص نوع جدید ویروس کرونا یافت می‌شود. داده‌ها و واقعیات مربوط به گسترش و همه‌گیریِ این ویروس، تشخیص، پیشگیری و مبارزه با آن در اختیارتمامی مخاطبان علاقمند و کادر پزشکی قرارداده شده است. سازمان بهداشت جهانی نیز در پایگاه اینترنتی خود در خصوص نوع جدید ویروس کرونا به ارائه‌ی اطاعات می‌پردازد.
41.	آیا استفاده از سرویس های بهداشتی عمومی برای ابتلا به کرونا خطرناک است؟ از دستشویی های عمومی استفاده نکنید چرا که برخی از ویروس های مشابه کرونا به ندرت از طریق بخارات مدفوع نیز می توانند وارد فضای تنفسی شوند
42.	آیا خوردن غذای آلوده موجب ابتلا می گردد؟ از خورد غذا ،خوراکی و مایعات در مکانهای نامطمئن اجتناب کنید ، زیرا یکی از راه های انتقال کرونا مصرف غذای آلوده است .
43.	آیا غذای خام موجب انتقال کرونا می شود؟ غذاهای خود را کاملا بپزید و از خوردن غذای خام و یا نیمه پخته خودداری کنید ، مانند تخم مرغ عسلی و یا استیک نیم پز. گوشت ، مرغ و شیر را باید جوشانه و کاملا پخته شود 
44.	پیک کرونا چقدر است؟ ویروس کرونا از زمان مبتلا شدن تا ظاهر شدن بیماری بین ۲ تا ۱۴ روز طول می‌کشد؛ اما میانگین زمان تخمین زده شده برای این بیماری ۵ روز یا کم‌تر است.
45.	هر فرد آلوده به کرونا چند نفر را مبتلا میکند؟ محققان در حال حاضر معتقدند که یک فرد مبتلا به Covid-19 به طور کلی دو تا بیش از سه نفر دیگر را آلوده می کند، که باعث می شود کرونا ویروس جدید بیشتر از آنفولانزای فصلی، SARS و MERS قابل شیوع باشد.
46.	کشورهایی که بیشترین شیوع کرونا را داشته اند کدامند؟ مراکز کنترل و پیشگیری از بیماری ها” (CDC) هشدارهای مسافرتی خود را برای ایتالیا، ایران، کره جنوبی و چین صادر کرده است و به آمریکایی ها توصیه می کند تا در این زمان از مسافرت به این مکان ها خودداری کنند. اینها کشورهایی هستند که بیشترین شیوع کرونا ویروس را دارند.
47.	آیا استفاده از ماسک حتما از ابتلا جلوگیری میکند؟  شواهد كمی در تایید استفاده از ماسك صورت برای جلوگیری از ابتلا به بیماری در مجامع عمومی، وجود دارد.ماسک فقط در صورتی مفید است که از قبل عفونت تنفسی داشته باشید و بخواهید خطر ابتلا به دیگران را به حداقل برسانید، یا اگر از شخصی که مریض است یا در بیمارستان در تماس مستقیم با افراد دارای بیماری تنفسی کار می کند، مراقبت می کنید.
48.	اگر فکر می کنم Covid-19 دارم باید چه کار کنم؟ اگر در یک گروه پرخطر قرار دارید – بالای 60 سال با وضعیت سلامتی خاص  – فوراً به دنبال معالجه پزشکی باشید و به بیمارستان یا ارائه دهنده خدمات بهداشتی خود اطلاع دهید که به Covid-19 مشکوک هستید. در غیر این صورت، در خانه بمانید و با یک متخصص بهداشت تماس بگیرید. آنها با بخش بهداشت محلی شما همکاری می کنند و می دانند که آیا شما نیاز به آزمایش یا معالجه دارید. پزشکان و مقامات بهداشتی توصیه می کنند اگر علائم شما تهدید کننده زندگی نباشد، به اورژانس مراجعه نکنید. ” احتمال زیادی وجود دارد که شما با چیزی در حد استراحت و مایعات، سلامتی خود را بازیابید”
49.	آیا این یک بیماری همه گیر کشنده است؟ یک بیماری می تواند به طور گسترده گسترش یابد و به یک بیماری همه گیر تبدیل شود بدون آنکه شدید باشد. و هنوز کسی نمی داند که یک بیماری همه گیر Covid-19 به چه شکلی ظاهر خواهد شد – بیشتر به این دلیل که ما هنوز دقیقا نمی دانیم این بیماری چقدر کشنده  است.
50.	 چگونه ممکن است این همه گیری پایان یابد؟ آنگلا راسموسن، ویروس شناس کلمبیا، به Vox گفت: “من فکر می کنم که احتمالاً به زودی پایان خواهد یافت همانگونه که  همه گیری آنفلوآنزای H1N1 [2009] پایان یافت، این است که به زودی پس از پایان، مردم آن را از فراموش می کنند و نگران این موضوع نخواهند بود.”. “اما اثرات بسیار شگرف – واقعاً منفی و ماندگار” برای آسیب پذیرترین افراد آسیب پذیر از نظر پزشکی یا اقتصادی در جامعه ما به همراه خواهد داشت. ”
51.	افراد مبتلا به ویروس کرونا که بدون علامت هستند، می‌توانند ویروس را انتقال دهند؟ درست است که این‌گونه افراد علائمی از بیماری ندارند؛ ولی به‌راحتی ویروس را به دیگران انتقال می‌دهند.
52.	آیا ویروس کرونا روی پارچه، فرش و سایر سطوح باقی می‌ماند؟ تا به امروز جواب قطعی برای اینکه ویروس کرونا روی فرش و پارچه باشد، وجود ندارد؛ اما ویروس روی سطوح می‌تواند تا چند ساعت باقی بماند. فرد مبتلا پس از عطسه و سرفه زمانی ‌که دست خود را روی سطوح بمالد، ذرات را انتقال می‌دهد. با شستن مکرر دست با آب و صابون و ضدعفونی وسایل می‌توان از شیوع این بیماری جلوگیری کرد.
53.	طریقۀ تشخیص بیماری کرونا چیست؟ برای تأیید اینکه فردی مبتلا به بیماری کرونا است؛ ابتدا از او آزمایش گرفته می‌شود. این بیماری دارای کیت مخصوصی است که در ۴ مرحله فرد مبتلا به ویروس کرونا مشخص می‌شود.
54.	 درصد مرگ‌و‌میر در ویروس کرونا به چه صورت است؟ با اینکه ویروس کرونا بیشتر به‌دلیل عفونت دستگاه تنفسی است؛ اما درصد مرگ‌و‌میر پایینی در حدود ۳% دارد.
55.	آیا افراد مبتلا به ویروس کرونا که درمان می‌شوند، باز هم می‌توانند انتقال‌دهندۀ این بیماری باشند؟ درمان قطعی فرد مبتلا حتما باید از طرف مقامات پزشکی تأیید شود.
56ا	میانگین گروه سنی‌ای که ویروس کرونا هدف قرار می‌دهد، چقدر است؟ میانگین سنی افرادی که مبتلا به بیماری شده‌اند، افراد در سنین بالا و ‌کم‌ترین گروه سنی زیر ۹ سال بوده است.
57.	راه‌های شناسایی یک ضدعفونی کنندۀ مناسب چیست؟ بهترین ضدعفونی‌کننده‌ها از الکل ساخته می‌شوند. ضدعفونی‌کننده‌ها همۀ میکروب‌ها را از بین نمی‌برند، اما ضدعفونی‌کننده حاوی الکل، تعداد زیادی از میکروب‌ها را از بین می‌برد.استفاده از یک محلول ضدعفونی کننده، با ۶۰ درصد الکل، می‌تواند جایگزین آب و صابون باشد.
58.	چه افرادی بیشتر در خطر هستند؟ افرادی که سابقۀ بیماری‌های مزمنی از جمله موراد زیر دارند:دیابت.فشارخون.نارسایی کلیه . نارسایی قلب و افرادی که حال شیمی‌درمانی هستند؛
59.	از افراد مشکوک چه تست هایی گرفته می شود؟ در معاینۀ بیماران آزمایش‌های زیر برای شروع هرچه سریع‌تر درمان انجام می‌شود از جمله آزمایش خون.اسکن قفسۀ سینه.سی‌تی‌اسکن ریه 
60ک	ابعاد ویروس کرونا چقدر است؟ ویروس کرونا ابعادی بزرگ دارد. این ابعاد در حدود ۵۰۰ -۴۰۰ میکرومتر است. در واقع می‌توان گفت که «هر نوع ماسکی از ورود این ویروس جلوگیری می‌کند».
61.	آیا کرونا میتواند در هوا معلق بماند؟ این ویروس نمی‌تواند در هوا معلق بماند و روی زمین می‌افتد. پس «ویروس کرونا از طریق هوا منتقل نمی‌شود».
62.	کرونا تا چه مدت روی سطوح فلزی باقی می ماند؟ زمانی که این ویروس روی سطح فلزی می‌افتد، تا ۱۲ ساعت می‌تواند زنده بماند. در نتیجه «شستن دست‌ها با آب و صابون ضرورت دارد»
63.	کرونا تا چه مدت روی پوست باقی می ماند؟ این ویروس تا ۱۰ دقیقه روی پوست زنده می‌ماند، در نتیجه، «به‌همراه داشتن مادۀ ضدعفونی‌کننده» جهت پیشگیری، ضروری به‌نظر می‌رسد.
64 	گرما چه تاثیری روی این ویروس دارد؟ اگر ویروس کرونا در درجۀ حرارت ۲۶-۲۵ سانتی‌گراد قرار گیرد، زنده نمی‌ماند. به‌همین دلیل است که این ویروس در نواحی گرمسیری وجود ندارد. پس «نوشیدن آب گرم» و «در معرض نور خورشید قرار گرفتن» می‌تواند بسیار مفید باشد. همچنین «نخوردن بستی» و «دوری ازخوراکی‌های سرد» بسیار مهم است.
65.	کرونا روی دستکش لاتکس چقدر زنده می ماند؟ تا ۸ ساعت
66.	کرونا روی پلاستیک چقدر زنده می ماند؟ تا 2 روز
67.	کرونا روی آلومینیوم چقدر زنده می ماند؟ تا ۸ ساعت
68.	کرونا روی استیل چقدر زنده می ماند؟ 3 تا 28 روز
69.	کرونا روی چوب چقدر زنده می ماند؟ تا 4 روز
70.	کرونا روی شیشه چقدر زنده می ماند؟ تا 4 روز
71.	کرونا روی کاغذ چقدر زنده می ماند؟ تا 5 روز
72.	کرونا روی پی وی سی چقدر زنده می ماند؟ تا 5 روز
73.	کرونا روی سرامیک چقدر زنده می ماند؟ تا 5 روز
74.	کرونا روی تفلون چقدر زنده می ماند؟ تا 5 روز
75.	کرونا روی لباس و پارچه چقدر زنده می ماند؟ ماندگاری چندانی ندارد
76.	زنان باردار در رابطه با ویروس کرونا باید چه مراقبت هایی به عمل آورند؟ انجمن بیماری های عفونی ژاپن در بخش زنان و بارداری در بحبوحه همه گیری جهانی ویروس کرونا توصیه هایی را برای مادران آینده و زنانی که قصد باردار شدن دارند منتشر کرده است. این انجمن می گوید که تا کنون هیچ اطلاعاتی مبنی بر احتمال شدیدتر بودن علائم این بیماری در بین زنان باردار و یا ایجاد مشکل برای جنین وجود نداشته است. اما این انجمن هشدار می دهد که به طور کلی ممکن است زنان باردار در صورت مبتلا شدن به ذات الریه به شدت مریض شوند. این انجمن به زنان باردار توصیه می کند تا اقدامات احتیاطی مثل شستن کامل دست ها با صابون و آب روان، مخصوصا بعد از بیرون رفتن و قبل از غذا، و همچنین استفاده از ضدعفونی کننده های الکلی دست را فراموش نکنند. توصیه های دیگر شامل دوری کردن از افراد دارای تب و سرفه، پوشیدن ماسک محافظ و لمس نکردن دهان و بینی با دست هاست. پروفسور ساتوشی هایاکاوا از دانشکده پزشکی دانشگاه نیهون می گوید که او متوجه است که زنان بارداری ممکن است مضطرب باشند. اما او از این زنان خواست تا بر اساس اطلاعات موثق و دقیق عمل کنند زیرا انواع و اقسام اطلاعات نادرست در طول همه گیری بیماری های عفونی در گردش است.
77.	آیا شستشو با ماشین لباسشویی ویروس را از بین می برد؟ خانم اِریسا سوگاوارا از انجمن پیشگیری و کنترل بیماری های عفونی ژاپن می گوید هیچ لزومی نیست تا روی لباس از ضدعفونی کننده الکلی استفاده کنیم. او می گوید که اکثر ویروس ها در روند شستشوی معمول لباس ها از روی لباس شسته می شوند هر چند این مسئله درباره ویروس جدید هنوز باید ثابت شود. درباره چیزهای دیگری که نگران هستید از طریق آنها به خصوص در معرض آلودگی باشید، مثلا دستمالی که برای گرفتن جلوی دهان موقع سرفه یا عطسه استفاده شده است، سوگاوارا توصیه می کند آن را به مدت ١۵ تا ۲٠ دقیقه در آب بجوشانید.
78.	 آیا ویروس کرونا از راه فاضلاب و توالت فرنگی منتقل می شود؟ خطر انتشار این ویروس از طریق لوله های فاضلاب در کشورهایی که شرایط بهداشتی نسبتا خوبی دارند، کم است.اما امکان دارد ویروس ها به سطوح توالت و نواحی اطراف آن بچسبند و شما با لمس کردن آن سطوح آلوده با دستانتان به آن آلوده شوید مردم باید قبل از کشیدن سیفون درپوش توالت فرنگی را ببندند و مطمئن شوند که پس از استفاده از توالت دستان خود را بطور کامل می شویند.مردم باید برای رعایت موارد بهداشتی در زندگی روزمره خود شیرهای آب، روشویی ها و دستگیره های در را به طور کامل ضدعفونی کنند.
79.	آیا ژاپن درمان موثری برای پیشگیری یا معالجه ویروس کرونا پیدا کرده است؟  متاسفانه هیچ دارویی وجود ندارد که مثل Tamiflu و Xofluza که برای درمان آنفلوآنزا استفاده می شوند به وضوح تاثیر آن برای ویروس کرونا اثبات شده باشد. به همین خاطر، پزشکان ژاپن نیز مانند دیگر کشورها روی درمان علائم این بیماری متمرکز شده اند، از جمله استفاده از دستگاه اکسیژن و وصل کردن سرم برای جبران کم آبی بدن.
80.	آیا ویروس کرونا در حال جهش یافتن است؟ پروفسور ایتو ماساهیرو از دانشکده علوم زندگی دانشگاه ریتسومیکان، که در حال مطالعه خصوصیات این ویروس است می گوید ویروس کرونا به آسانی جهش ژنتیکی می کند و باور بر این است که با ابتلای افراد بیشتر و تکرار گسترش آن، این ویروس دچار تغییر می شود.در عین حال پروفسور ایتو در مورد امکان جهش ژنتیکی این ویروس به نحوی که قدرت انتقال آن را بیشتر کند می گوید ساختار ژنتیکی این ویروس هنوز به طرز چشمگیری تغییر نکرده است.
81.	چه نکاتی را باید هنگام استفاده از آسانسور رعایت کنیم؟ کاری که می توانیم برای پیشگیری از گسترش ویروس کنیم این است که از آسانسورهای شلوغ اجتناب کنیم و اگر نمی توانیم مثلا ۱۰ یا ۲۰ طبقه را با پله بالا برویم موقع سوار شدن به آسانسور با دیگران صحبت نکنیم. این اقدامات می توانند امکان ابتلا را کاهش دهند. نکته مهم این است که با دستی که دکمه های آسانسور را زدید صورتتان را لمس نکنید. بعد از لمس دکمه های آسانسور حتما در اولین فرصت دست هایتان را آب و صابون بشویید.
82.	ماسک های یک بار مصرف و ماسک های پارچه ای قابل شستشو چقدر در برابر ویروس موثرند؟ آزمایش های مختلفی در مورد میزان اثرگذاری ماسک ها در برابر ویروس در حال انجام هستند. این آزمایش ها نشان می دهند که هر دو نوع این ماسک ها (یک بار مصرف یا پارچه ای نخی قابل شستشو) تا حدی برای مهار قطرات بسیار ریزی که هنگام سرفه و عطسه از دهان و بینی فرد خارج می شوند موثر هستند. هر چند، اثربخشی این نوع ماسک ها کمتر از حد ایدئال است و ممکن است اگر فردی که این ماسک ها را پوشیده عطسه یا سرفه کند مقدار کمی از قطرات ریز از ماسک عبور کنند. بنابراین، ایمن تر آن است که هنگام داشتن سرفه یا عطسه از منزل خارج نشویم.
83.	  آیا می توان از مشروبات الکلی قوی به عنوان جایگزین ضدعفونی کننده دست استفاده کرد؟ نوشیدنی های با درصد بالای الکل که توسط سازندگان مشروب ساخته شده باشند در صورت در دسترس نبودن مایع ضدعفونی مناسب قابل استفاده هستند. مشروب های دارای میزان الکل ۷۰ تا ۸۳ درصد می توانند برای این منظور استفاده شوند. بعضی از ودکاها در این دسته قرار می گیرند. 
84.	 آیا تبادل پول نقد می تواند منجر به ابتلا به کرونا شود؟  این وضعیت بستگی به میزان ویروس دارد. اگر شخصی ویروس را بر روی دستان خود داشته باشد و به اسکناس و سکه دست بزند، بهتر است فرض کنیم که ویروس برای مدتی بر روی آن پولها باقی می ماند.
85ا	استفاده از آب نمک بیماری را درمان می‌کند؟ شواهد محدودی وجود دارد مبنی بر اینکه شستشوی مرتب بینی با آب نمک می‌تواند به افراد در بهبودی سریع‌تر از سرماخوردگی کمک کند؛ اما تا به حال شواهدی از فایده این کار برای بهبود از بیماری های تنفسی نشان داده نشده است.
86.	ایمن‌ترین و مطمئن‌ترین تست برای آزمایش کرونا چیست؟ : تست‌های آنتی بادی آثار وجود ویروس در بردن را بررسی می‌کند، سازمان بهداشت جهانی به این باور رسیده‌ که بهترین راه تشخیص بیماری کرونا تست‌های مولکولی است که در کشور ما هم از همان روزهای اول این تست با ارزش اجرا و جاری شد و حالا ۱۲۰ آزمایشگاه با ظرفیت انجام ۱۵ هزار تست روزانه را در سراسر کشور دارند.
87.	کروناویروس از طریق مواد غذایی منتقل می‌شود؟ بخش سلامت سایت دانشگاه هاروارد هم در این رابطه نوشته است: «ما هنوز در حال یادگیری نحوه انتقال کروناویروس هستیم و هنوز نمی‌توانیم  با قطعیت بگوییم انتقال کروناویروس از طریق مواد غذایی غیرممکن است، اما اگر چنین اتفاقی رخ بدهد با یک شرایط استثنایی و نه یک قانون روبرو می‌شویم. اگرچه کروناویروس و دیگر ویروس‌های مشابه آن در مدفوع انسان بیمار مشاهده شده است، پس نمی‌توانیم انتقال ویروس از طریق غذای آلوده را به طور کلی رد کنیم. اگرچه با پختن غذا احتمالا ویروس کشته می‌شود.»
88.	اگر تب نداشته باشیم کرونا نداریم؟ تب یکی از اصلی‌ترین علائم کووید-۱۹ است اما همان طور که بارها محققان هشدار دادند امکان درگیری با این بیماری به شکل بدون علامت وجود دارد، پس افراد می‌توانند تب نداشته باشند اما به کروناویروس مبتلا شوند.
89.	تست کرونا برای همه افراد دارای علائم بیماری نیاز است یا نه؟ تست کرونا برای همه افراد دارای علامت توصیه نمی شود، چرا که نه امکانات آن فراهم است و نه ضرورتی دارد.
90.	نمونه گيرى آزمايشگاهى چگونه است ؟ برای آزمایش از گلو یا بینی فرد مشکوک به ابتلا نمونه برداشته شده و به آزمایشگاه فرستاده می‌شود. گاهی هم نمونه خلط یا ترشحات فرد مشکوک هم به همراه نمونه خون به آزمایشگاه فرستاده می‌شود. نمونه معمولا از کسانی گرفته می‌شود که تب، تنگی نفس و سرفه دارند. 
91.	آیا ویروس کرونا با لمس سطوحی مثل دستگیره‌ در‌ها هم منتقل می‌شود؟ گر فرد مبتلا به ویروس کرونا روی دستش سرفه کند و سپس چیزی را لمس کند، آن سطح آلوده می‌شود. دستگیره درها مثال خوبی از سطوحی است که این خطر را دارند گر فرد مبتلا به ویروس کرونا روی دستش سرفه کند و سپس چیزی را لمس کند، آن سطح آلوده می‌شود. دستگیرهٔ درها مثال خوبی از سطوحی است که این خطر را دارند
92.	اگر یک بار مبتلا به ویروس کرونا شوید، پس از آن نسبت به این بیماری ایمن خواهید شد؟وقتی افراد از این بیماری نجات پیدا می‌کنند، بدن آنها تا حدودی چگونگی مقابله با آن را می‌شناسد و در صورت ابتلای دوباره می‌تواند ایمنی بیشتری داشته باشد. این ایمنی همیشگی نیست و کارایی کامل و مطمئنی هم ندارد و بر اثر مرور زمان کاهش هم پیدا می‌کند. هنوز روشن نیست بدن پس از ابتلا به این بیماری و بهبودی؛ تا چه مدت نسبت به ابتلای دوباره ایمن خواهد ماند.
93.	دوره نهفتگی بیماری کرونا چقدر است؟ “دوره کمون” به معنی مدت زمان بین ابتلا به این ویروس و شروع علائم این بیماری است. این مدت زمان بین ۱ تا ۱۴ روز متغیر بوده که به طور معمول حدود پنج روز است.
94ی	آیا انسان می‌تواند از طریق منشأ حیوانی به بیماری کووید ۱۹ منتقل شود؟ کرونا ویروس‌ها خانواده بزرگی از ویروس‌‌ها هستند که در حیوانات رایج‌اند. گاهی اوقات مردم به این ویروس‌ها آلوده شده و ممکن است آن را به دیگران انتقال دهند. به عنوان مثال ویروس سارس از نوعی از گربه به انسان منتقل شد و ویروس مرس از شتر یک‌کوهانه به انسان‌ها منتقل شد. منشأ جانوری احتمالی برای کووید ۱۹ هنوز تأیید نشده است. برای محافظت از خود در هنگام بازدید از بازار حیوانات زنده، از تماس مستقیم با حیوان‌ها و سطوحی که  در تماس با آن‌ها بوده خودداری کرده و از مصرف محصولات حیوانی خام یا پخته نشده پرهیز کنید.
95.	آیا ممکن است کووید ۱۹ را از حیوان خانگی خود بگیرم؟ ما مواردی را که حیوانات به این بیماری دچار شده بودند رصد کردیم. سازمان جهانی بهداشت حیوانات (OIE) به عنوان یک نهاد بین‌المللی مسئول بهبود سلامت حیوانات در سراسر جهان است. این نهاد در حال تدوین راهنمایی‌های فنی در مورد موضوعات تخصصیِ مربوط به سلامت حیوانات است.امکان آلوده شدن برخی حیوانات از طریق تماس نزدیک با انسان‌های آلوده وجود دارد. برای درک اینکه جانوران و حیوانات خانگی می توانند بیماری را گسترش دهند یا خیر، شواهد بیشتری لازم است. براساس شواهد موجود، انتقال انسان به انسان عامل اصلی است.
96.	آیا بسته‌ای که از یک منطقه آلوده به ویروس کرونا ارسال شده خطرناک است؟ خیر، احتمال اینکه ویروس از یک فرد آلوده به یک بسته یا کالای تجاری سرایت کند کم است
97.	آیا بیماری کووید ۱۹ از طریق سکه و اسکناس منتشر می‌شود؟ در حال حاضر هیچ مدرکی مبنی بر تأیید یا رد انتقال ویروس کرونا از طریق سکه یا اسکناس وجود ندارد.با این حال، قطرات تنفسی که از یک فرد آلوده خارج می‌شوند، می توانند بر روی سطوح مانده و باعث آلودگی شوند، بنابراین پس از تماس با سطح یا شیئی که اغلب لمس می‌شود، از جمله سکه یا اسکناس، دستان خود را به طور مرتب و کامل بشویید. در غیر این صورت از لمس چشم، دهان و بینی خود خودداری کنید.
98.	چگونه در زمان شیوع کووید ۱۹ با خیال راحت از فروشگاه مواد غذایی خرید کنم؟ در هنگام خرید از فروشگاه، حداقل ۱ متر از دیگران فاصله بگیرید و از تماس با چشم، دهان و بینی خودداری کنید.در صورت امکان، دستگیره‌های چرخ‌دستی یا سبدهای خرید را قبل از خرید ضدعفونی کنید.هنگامی که در خانه هستید، دست‌های خود را به طور کامل و همچنین پس از دست زدن و ذخیره کردن محصولات خریداری شده خود بشویید. در حال حاضر مورد تاییدشده‌ای از انتقال ویروس کووید ۱۹ از طریق بسته‌بندی مواد یا خودِ مواد غذایی، وجود ندارد.
99.	در زمان کووید ۱۹ میوه‌ها و سبزیجات را چگونه بشوییم؟ قبل از استفاده از آن‌ها، دستان خود را با آب و صابون بشویید. سپس میوه‌ها و سبزیجات را به طور کامل با آب تمیز بشویید. به خصوص اگر آن‌ها را به طور خام مصرف می‌کنید.
100.	چه کسانی کرونا نمی گیرند؟ ابتلا به بیماری کرونا در تمامی گروه‌های سنی می‌تواند بیماری زا باشد و بر خلاف تصور احتمال ابتلای اطفال نیز هست اما شدت بیماری در کودکان غالبا بسیار خفیف است و عوارض جدی بیماری معمولا در افراد مسن و یا مبتلا به بیماری‌های زمینه ‌ای دیده ‌می شود.
101.	 آیا بعد از بهبود بیماری، ریه فرد مبتلا آسیب‌ پذیرتر از دیگران خواهد بود؟ بیماری کرونا پس از بهبود بدون عارضه ماندگار،از بین خواهد رفت.
102	آیا قرار گرفتن در زیر نور خورشید از ابتلا پیشگیری می کند؟ خیر. فارغ از وضعیت آب و هوا هر فرد ممکن است به بیماری کووید 19 مبتلا شود. کشورهایی که در حال حاضر دارای درجه حرارت بالا هستند نیز گزارش‌هایی از ابتلای افراد به بیماری منتشر کرده‌اند. برای مراقبت از خود باید از ماسک استفاده کرد و دستان را به‌صورت مرتب شست و از لمس چشم‌ها، دهان و بینی خودداری کرد..	کدام مواد غذایی برای بیماران کرونا مناسب‌ تر است؟ نوشیدن فراوان مایعات گرم برای تمام افراد چه مبتلایان و چه افرادی که در سالمند و یا در تماس با فرد مبتلا بوده اند، بسیار سودمند است. با توجه که ویروس در معده با تاثیر اسید معده از بین میرود، با نوشیدن فراوان مایعات گرم از ماندن ویروس در فضای حلق و پشت دهان ، میتوان جلوگیری کرد.
103.	آیا می‌توان ابتلا به بیماری کرونا در سطوح خفیف تا جدی رتبه ‌بندی نمود؟ بله. بیماری کرونا تنها در تقریبا 14 درصد موارد شدید می‌شود که نیاز به بستری دارد و در سایر موارد درجات خفیف دارد. درصد بسیار کمی ازبیماران نیاز به مراقبت های ویژه دارند و عمدتا با اقدامات حمایتی بهبود می‌یابند.
104.	مادران شیرده میتوانند به فرزند خود شیر دهند؟ ویروس کرونا مانند عمده‌ی ویروس های تنفسی ازطریق شیر مادر قابل انتقال نیست. پس مادران می توانند به فرزند خود شیردهند اما با توجه به اینکه فاصله‌ی نزدیکی با کودک خود در حین شیردهی دارند باید از ماسک استفاده کنند. اگر مادری مبتلا به بیماری است و یا بدحال است میتواند شیر را بدوشد و با شیشه به بچه بدهد.
105.	تماس با فرد مبتلا را در چه بازه زمانی باید جدی گرفت؟ افرادی که تا 14 روز قبل از علامتدار شدن بیمار با او در تماس بوده اند، از نظر تماس با فرد بیمار مثبت هستند.
106.	در صورت تماس با فرد مبتلا تا چه زمانی نگران ابتلا به بیماری در خودمان باشیم؟ با توجه به اینکه طول دوره نهفتگی یا کمون بیماری کرونا تا 10 الی 14 روز گزارش شده است، امکان بروز بیماری تا 14 روز پس از تماس وجود دارد با این وجود عمده‌ی مبتلایان تا 4 روز بعد از تماس با بیماری در صورت ابتلا علائم را بروز خواهند داد
107.	آیا شنا در استخرهای عمومی خطرناک است؟ کلر ماده ای پرکاربرد در استخرهای شنا است. کلر ماده‌ای شیمیایی است که ویروس‌ها را از بین می برد. به همین دلیل شنا کردن در استخری که آب آن دارای کلر باشد، خطری ندارد.اما موضوع اصلی این است که شما در استخر فقط در آب نیستید. احتمال انتقال ویروس در رختکن ها و فضای خارج از آب وجود دارد. اگر به سطوح آلوده مانند دستگیره ها، درها و دیوارها دست یزنید، امکان مبتلا شدن وجود دارد. از سوی دیگر در این اماکن احتمال انتقال ویروس از طریق عطسه و سرفه فرد ناقل، دور از انتظار نیست.
108.	در صورتی که فردی به ویروس کرونا مبتلا شود، آیا ممکن است این ویروس به حیوان خانگی هم منتقل شود؟بر اساس پژوهش های منتشر شده توسط سازمان بهداشت جهانی، هنوز سند و مدرکی دال بر این که ویروس امکان انتقال از انسان به حیوان خانگی داشته باشد، وجود ندارد.
109.	آیا ویروس کرونا در مقایسه با آنفلوانزا و سرماخوردگی، مسری تر است؟به طور متوسط هر فرد آلوده به ویروس کرونا می تواند دو تا سه نفر دیگر را بیمار کند. اما ویروس سرما‌خوردگی و آنفلو‌انزا به طور متوسط فقط می تواند به یک نفر دیگر منتقل شود. اما یک نکته دیگر هم وجود دارد و آن سرعت انتقال بیماری است. از این لحاظ سرما‌خوردگی و آنفلو‌انزا سریع تر منتقل می شوند.
110.	دمای هوا و تغییرات فصلی بر انتقال ویروس کرونا چه تاثیری دارد؟تاثیر حرارت بر انتشار و انتقال ویروس از مواردی است که نمی توان درباره آن اظهارنظر قطعی کرد. هنوز نمی توان از تاثیر دمای هوا و تغییر فصل بر این ویروس با اطمینان سخن گفت. بنابراین بهتر است فعلا منتظر تغییر فصل شویم.
111.	یک بار ابتلا به ویروس کرونا می تواند در آینده بدن را در برابر آن ایمن کند؟هنگامیکه کرونا درمان می شود، بدن ما متوجه چگونگی مقابله با آن می شود  و در اگر مجددا به این ویروس مبتلا شود، ایمنی بیشتری خواهد داشت. اما این ایمنی دائمی نیست و به تدریج کاهش میابد. هنوز دانشمندان مطمئن نیستند که بدن پس از ابتلا به کرونا و درمان، چه مدت در برابر این ویروس ایمن خواهد بود.
112.	آیا همه افرادی که به ویروس آلوده می ‌شوند نیاز به بستری شدن دارند؟خیر، بسیاری از افرادی که به ویروس آلوده می شوند تنها نشانه های جزئی و زودگذری از این بیماری را نشان می دهند و اغلب به سرعت خوب می شوند.اما داستان برای میانسالان و افرادی که بیماری های دیگری مانند دیابت، سرطان یا ضعف سیستم ایمنی دارند، متفاوت است. ابتلا به ویروس کرونا برای این افراد بسیار خطرناک و کشنده است. برخی مشاهدات نشان می دهد که درمان کامل هنگام بروز علائم خفیف، حدود یک هفته زمان می برد.
113.	آیا افراد سیگاری بیشتر در معرض مبتلا به کرونا هستند؟افراد سیگاری احتمالاً بیشتر مستعد ابتلا به بیماری کووید 19 هستند. به این علت که هنگام کشیدن سیگار، انگشتان و خود سیگار ممکن است آلوده باشند و در تماس با دهان و لب‌ها هستند و در نتیجه احتمال ابتلا افزایش می‌یابد. همچنین سیگاری‌ها به‌احتمال زیاد از قبل دچار ناراحتی ریه هستند و حجم ریه‌هایشان به علت سیگار کاهش پیدا کرده است و این احتمال ابتلا به کووید 19 را افزایش می‌دهد. دیگر دخانیات مانند قلیان که از آب استفاده می‌کنند و دارای وسایل مشترک هنگام استفاده هستند مانند لوله مشترک، احتمال ابتلا به کووید 19 را افزایش می‌دهند. همچنین به علت موقعیت اجتماعی که افراد مختلف دور هم جمع می‌شوند و از قلیان استفاده می‌کنند نیز خود باعث افزایش احتمال بیماری می‌شود. همچنین موقعیت‌هایی که باعث افزایش نیاز بدن به اکسیژن می‌شود (مانند سیگار کشیدن که میزان اکسیژن خون را کم می‌کند) باعث می‌شود که بدن نتواند از اکسیژن موجود در بدن استفاده مناسبی کند و در نتیجه فرد در معرض بیماری‌های عفونی ریوی (ذات‌الریه) می‌شوند.
114.	آیا دماسنج پیشانی می تواند کرونا را تشخیص دهد؟ خیر. این دماسنج‌ها همان‌طور که از اسمشان پیداست دمای بدن و میزان تب را بررسی می‌کنند و نه ابتلا به ویروس را و توجه داشته باشید که افراد ممکن است به کرونا ویروس مبتلا باشند اما تب نداشته باشند زیرا بین 2 تا 10 روز طول می‌کشد تا علائم در فرد بروز کند و دچار تب شود.
115.	آیا حبس نفس به مدت 10 ثانیه یا بیشتر  نشانه عدم ابتلا به کروناست؟ خیر. حبس نفس به مدت 10 ثانیه بدون احساس مشکل و ناراحتی به معنی عدم ابتلا به کووید 19 نیست. شایع‌ترین علائم کووید 19 سرفه خشک، خستگی، تنگی نفس و تب است، بعضی از افراد علائم شدیدتری نیز از خود بروز می‌دهند. بهترین راه تشخیص بیماری کووید 19 تست‌های آزمایشگاهی است. نمی‌توان با انجام این تست تنفسی به این نتیجه رسید که فرد به بیماری مبتلا است یا خیر و حتی می‌تواند خطرناک باشد.
116.	آیا کرونا از طریق اهدای خون منتقل می شود؟ خیر. به همین علت سازمان بهداشت جهانی به سازمان انتقال خون توصیه کرده است که نباید به دنبال ویروس در خون بگردند. اگرچه ژن ویروس RNA در خون افراد مبتلا دیده شده است ولی اینکه وجود ویروس در خون می‌تواند افراد دیگر را آلوده کند ثابت نشده است و تنها راه انتقال همچنان قطرات تنفسی است و نه خون.
117.	کسانی که در معرض بیماران مبتلا به کرونا هستند باید چکار کنند؟در ابتدا این افراد باید مراقب علائم خود از جمله تب، گلو درد، سرفه‌های خشک، تنگی نفس باشند و در صورت بروز هر کدام از آنها باید مورد معاینه و بررسی قرار گیرد و حتماً به پزشک مراجعه کند.اگر این افراد در یک مکان با فرد بیمار زندگی می‌کنند باید حداقل فاصله یک تا دو متر را رعایت کنند و ظروف غذا، حوله و تختخواب باید جدا شود. حوله و رختخواب باید به صورت مرتب شستشو شوند و آنها را با بیشترین حرارت ممکن که توصیه شده است شستشو دهند. شخص بیمار باید همواره از ماسک استفاده کند و شخص مراقب بیمار نیز باید از ماسک استفاده کند.شستشوی لباس‌ها در ماشین لباسشویی و در دمای 60 تا 90 درجه سانتی‌گراد انجام شود و در صورت عدم در دسترس بودن آب گرم باید لباس‌ها در محلول کلرین 0.05 درصد به مدت 30 دقیقه خیس بخورند و بعد شسته شوند و در زیر نور آفتاب خشک شوند.
118.	آیا سیر باعث پیشگیری از این بیماری می شود؟ اینکه سیر خواص ضد میکروبی دارد ثابت شده است اما در اینکه روی این بیماری نیز موثر است یا خیر شواهدی در دست نیس.
119.	آیا واکسن ذات الریه برای پیشگیری موثر است؟ خیر ویروس این بیماری ویروس متفاوتی است و هنوز واکسنی برای آن عرضه نشده است.اما اگر پزشک به افراد بنا به دلیلی مثل سن بالا یا بیماری زمینه ای تلقیح واکسنی را توصیه کرده است بایستی حتما این کار را انجام دهند،نه به خاطر بیماری Covid-19 بلکه به خاطر شرایط و بیماری های دیگر که پزشک احتمال آن را داده است.